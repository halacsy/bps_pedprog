# Az iskola nevelési programja

## Pedagógia alapelvek
```
 > Az iskolában folyó nevelő-oktató munka pedagógiai alapelvei, értékei, céljai, feladatai, eszközei, eljárásai

> kiemelt szerepet kell itt kapnia a keresztény világnézet és az emberi magatartás alapvető értékeinek, melyek az Nkt.-ban a köznevelés különös prioritásaiként jelennek meg
```

A Budapest School Általános Iskola és Gimnázium mikroiskoláinak legfőbb pedagógiai alapelve, hogy mindig ott, akkor és az történjen a gyerekekkel, ami őket a fejlődésükben a leginkább támogatja. Minden, ami az iskolában történik újra és újra erre az alapkérdésre kell, hogy visszatérjen. Az segíti a leginkább a gyerekek fejlődését, amit most csinálunk, vagy változtatnunk kell rajta? A Budapest School pedagógiája tehát rugalmas és integratív, a gyerekek fejlődéséhez igazodó. Abban támogatja a gyerekeket, hogy örömmel, harmóniában, mégis folyamatos kihívásokat keresve fejlődjenek, és így egészséges, boldog és a társadalom számára hasznos felnőttekké váljanak. A Budapest School tanulási célja ennek megfelelően, hogy a mikroiskoláiba járó gyerekek megtanuljanak saját erősségeiket fejlesztve egyéni célokat állítani és azokat később a mai világ adta lehetőségekhez és szükségletekhez igazítani.

Az oktatás tartalma helyett ezért a Budapest School a tanulás módjára helyezi a fő hangsúlyt, és ezt támogatandó pedagógiai alapelve, hogy integratív módon fejlessze és alkalmazza a tanár és gyerekcsoportban azokat a pedagógiai, pszichológiai és szervezetfejlesztési módszereket, melyek korszerű módon tudják segíteni a tanulás tanulását, az egyéni és csoportos fejlődést, a konfliktusok feloldását.  

A tanulás tartalmát tekintve a Budapest School saját alternatív kerettantervére támaszkodik, amely a tanulás rendszerét, annak folyamatát szabályozza. E dokumentum alapján az állami kerettanterv tanulási eredménycéljain történő végighaladás mellett a Budapest School nagy hangsúlyt fektet a gyerekek egyéni tanulási céljaira és a célállítás módjára.

A gyerekek életkori, fejlettségi, valamint szociális és érzelmi állapotának figyelemmel kísérésében, valamint az egyéni tanulási célok kitűzésében és elérésében minden gyereket egy mentor tanár kísér végig az iskolán. A mentor tanár személye változhat az iskolában töltött évek alatt, de arra is van lehetőség, hogy ugyanaz a mentor kísérjen végig egy gyereket az általános iskola első osztályától az érettségiig.



###Tanulás elvek

A tanulás módja egyénenként változó. Az alábbi elvek azonban minden korosztályban állandóan befolyásolják és keretezik a Budapest School pedagógiai programját

#### A fejlődésközpontú szemlélet

A gyerekek tanulása fejlődésközpontú szemléletben (growth mindset) történik. Ami alapján a diákok és a tanárok számára nagyobb fontossággal bír a tanulásba fektetett erőfeszítésük, mint a képességeik. Erőfeszítéseik segítségével képességeik fejleszthetők, megváltoztathatóak. Számukra inspiráló a kihívás, és a hibázás kevésbé töri le lelkesedésüket.

#### A tanulás folyamata

A tanulás egy olyan folyamat, amely különböző állomásokra, rövid célokra bontható. A tanulási célok állításának folyamata, annak minősége évek alatt folyamatosan változik, egyre tudatosabbá, pontosabbá, komplexebbé válhat. Azonban már az első évektől el kell kezdeni annak gyakorlását, hogy később kialakulhasson az önálló tanulási cél állítás.

#### A hibázás tisztelete

A hibázás a gyakorlás és az új megismerésének jele. A hibázás feszültségmentes kezelése kulcsfontosságú abban, hogy a gyerekek merjék feszegetni a saját határaikat, hogy magabiztosan dolgozzanak azon, hogy képességeiket, ismereteiket, vagy gyakorlataikat folyamatosan fejlesszék.  A hibázásból való tanulás fő célja, hogy mindig új hibákat ismerjünk meg, és a korábbiakra minél jobb megoldásokat találjanak a gyerekek.

#### A zárkózottság és fókuszált tanulás

A tanulás módja nagyban függhet attól, hogy egy gyerek mennyire zárkózott, mennyire tud és akar önállóan tanulni. A csoportos munkák során alapelv, hogy a zárkózott gyerekek is lehetőséget kapjanak, hogy írásban, csöndesen, vagy kisebb csoportban végezhessék a munkájukat, mondhassák el ötleteiket. Az egyéni tanulásban minden gyereknek lehetőséget kell adni arra és segíteni kell abban, hogy önállóan, fókuszáltan tudjon tanulni.  

#### A mindennapok nehézségei

A gyerekek tanulását családi hátterük változása, egyéni problémák, számos mindennapi  esemény befolyásolhatja. Ezek figyelembe vétele a mindennapokban, a mentor tanárral való bizalmi viszonynak köszönhetően válik lehetségessé. Ennek a kapcsolatnak az alapjait ezért a partnerség, az értő figyelem adja.

#### A trauma feldolgozása

Egy gyerek traumatizálásának számos oka lehet, az ilyen esetekben szakember bevonása szükséges, és annak megvizsgálása, hogy mi segítheti a legjobban a trauma feldolgozását. Ilyen esetekben az egyéni célok megváltoztatásával, a tanulási ritmusának, ütemének újrakeretezésével lehet segíteni egy gyereket abban, hogy a tanulás komfortos legyen a számára.   

#### Egyéni és csoportos tanulás

A tanulás egyénileg és csoportokban is történhet.  A csoportok megszervezése mindig azon múlik, hogy az adott tanulási célt mi szolgálja a legjobban. Ennek megfelelően a gyerekek nem állandó, hanem a tanulási célokhoz, az érdeklődéshez, a képességi szintekhez alkalmazkodó rugalmas csoportokban tanulnak.

#### Esélyegyenlőség a tanulásban

A Budapest School kiemelt figyelmet fordít arra, hogy a sajátos nevelési igényű tanulók is lehetőséget kapjanak a csoportban való munkára. Tanulásukat amennyiben szükséges, külső szakember bevonásával segíti. A Budapest School a hátrányos helyzetű tanuló számára is biztosítani kívánja az elfogadó, fejlesztő környezetet. Az egyenlő bánásmód megvalósulása érdekében olyan differenciált tanulási környezetet alakít ki, ami biztosítja a minél nagyobb mértékű inkluzivitást. A tanulási esélyegyenlőség feltételeinek megvalósulását az egész napos iskola is nagyban segíti.

#### Projektek és gyakorlatias tanulás

A tanulás három rétege, az ismeretszerzés, a gondolkodás fejlesztése és a gyakorlatias, aktív alkotás egyszerre jelenik meg a Budapest School mindennapjaiban. Az alkotó munka rugalmas időkereteket, változó csoportbontásokat, és a projektmódszerek sokszínű alkalmazását igényli. A tanulás ilyenkor sokszor csinálássá válik, az ismeret pedig termékké változik.  

#### Önirányított tanulás

A kisgyerekkor élettani jellemzője a kíváncsiság, az igény a felfedezésre, tapasztalásra. A tanulás számukra egy önvezérelt aktív folyamat, melynek megtartása és folyamatos fejlesztése a Budapest School tanárainak legfőbb feladata, hogy ez a későbbiek során rögzült viselkedésformává válhasson. Két út van, megtanítani a gyerekeket azokra a képességekre, amelyekre szükségük van, ezzel kockáztatva azt, hogy a tanulásuk a világ változásával veszít korszerűségükből, vagy abban segíteni a gyerekeket, hogy megtaníthassák magukat azokra a képességekre, amelyekre épp az adott élethelyzetükben szükségük van. A tanulás így élményszerűvé válik, ismeretszerző jellege csökken, és nő az önálló felfedezés lehetősége.

#### A tanár szerepe a tanulási folyamatban

A Budapest School tanulásszervezői partnerként, a tanulás folyamán segítő társként vannak jelen a gyerekek életében. A tanulás tanórák helyett pontos tanulási célokat tartalmazó tanulási modulokból épül fel, melyek során a tanár az adott cél eléréséhez szükséges eszközöket, tanulási segédleteket biztosítja. A tanár akkor és annyira segíti a gyerekeket a saját céljuk elérésében, amennyire azt a gyerek igényli, és folyamatosan tekintettel van arra, hogy a gyerek saját fejlődési üteme megvalósulhasson. Ehhez tudatosan kell kezelnie nem csak a gyerekeket érintő fejlesztési lehetőségeket, hanem azt is pontosan látnia kell, hogy egy adott tanulási cél elérésének milyen készségszintű, vagy gyakorlatias alapfeltételei vannak. Ezért a gyerekek tanulási célját támogatandó segítenie kell abban, hogy a gyakorló idő, a gyakorlatias alkotó idő és az új ismeret megszerzésének ideje folyamatos egyensúlyban legyen.  

#### A tanulási rend

A tanulás délelőtti és délutáni idősávokra tagolódik, melynek pontos alakítása a gyerekek tanulási igényeitől, fejlettségi szintjétől és korosztályától is függ. A tanulási rend meghatározásáért a Budapest School mikroiskoláinak tanulásszervzezői felelnek. A reggeli beszélgetőkör minden iskola napinditásának alapeleme. Ez a tere annak, hogy a mikroiskolák tagjai megbeszélhessék közös ügyeiket. A reggeli kör után után a tanulás trimeszterenként újraszervezett módon tanulási modulokban történik, melynek során jut idő egyéni és csoportos, gyakorló, ismeretszerző és gyakorlatias foglalkozásokra is. Az egész napos iskola lehetőséget biztosít arra, hogy a tanulási egységek között legyen idő fellélegezni, és felkészülni az újabb modulokra, valamint arra is, hogy ha egy tanulási egység nagyobb magával ragadja a gyerekeket, akkor benne maradhassanak és annak megfelelően alakítsák újra az időrendjüket.

## Kapcsolat a hazai és nemzetközi oktatási reformokkal
 
A Budapest School programja a hazai és nemzetközi oktatási reformok kontextusában és a pszichológia, a szociálpszichológia, valamint a szervezetfejlesztés terén elvégzett kortárs kutatások tükrében válik könnyebben értelmezhetővé. 

Magyarországról több iskolát is követendő példának tekintünk. Az alternatív iskolák hagyományát többek között a 90-es évektől a Rogers Személyközpontú Általános Iskola, a Lauder Javne Iskola, a Kincskereső Iskola és a Gyermekek Háza iskolák teremtették meg. A megújuló  középiskolák úttörője az Alternatív Közgazdasági Gimnázium és a Közgadasági Politechnikum voltak. Ezek az iskolák a személyközpontúság, a gyerekközpontúság hangsúlyozása mellett elkezdték a gyakorlatban alkalmazni a differenciálás,  a kooperetív technikák alkalmazását és egyes projektmódszertanokat. 
Programunk kidolgozásában nagy szerepe volt annak, hogy ezek az iskolák olyan szemléletmódbéli alapokat  fektettek le,  amelyek mára alapelvárásként fogalmazdónak meg a szülők oldaláról az  iskolákkal szemben. 

Gyakorlati tapasztalatokat a világ más részein is gyűjöttünk. A 21. Században a Budapest Schoolhoz hasonló kezdeményezések sorra indulnak a világban. Ezek egyes jegyei a Budapest School pedagógiai programjával összhangban vannak:

A Wildflower School mikroiskolák hálózatát működteti kisebb üzlethelyiségekben. A Budapest Schoolhoz hasonlóan célja, hogy falakat romboljon a gyerekek és a világ között: a magántanulás és az intézményes tanulás, a tanár és a tudós szerepe, valamint az iskola és környezete közötti határok elmosása az egyik fő üzenete. https://wildflowerschools.org/

A High Tech High iskoláiban a gyerekek elsősorban projektmódszertan alapján tanulnak. A tanulási jogokban való egyenlőség mellett az egyéni célokra szabott tanulás, a világ alakulásához kapcsolódó tartalmi elemek, valamint az együttműködés alapú tanulás is megjelenik pedagógiáukban a Budapest School által is alkalmazott jegyekből. https://www.hightechhigh.org/
 
 
A School21 brit iskola a 21. századi képességek fejlészétését tűzte ki célul. Ennek jegyében a prezentációs, előadói skillek kiemelt jelentőségüek. Iskolájuk egyensúlyt akar teremteni a tudásbéli (akadémiai), a szívbéli (személyiség és jóllét) és a kézzel fogható (problémamegoldó, alkotó) között. A Budapest School iskoláinak hasonló módon célja, hogy a tanulás három rétegét, a tudást, a gondolkodást és az alkotást folyamatos harmóniában tartsa.
https://www.school21.org.uk

#### Elméleti háttér
Az iskolák gyakrolatias tapasztalata mellett a Budapest School számos elméletet is kiemelten fontosnak tart.

Ezek közül is oktatási programjának központjában Carol Dweck fejlődésközpontű szemlélete áll.
E mellett nagy hangsúlyt fektetünk az alábbi elméletek gyakorlati alkalmazására is: 

Reformpedagógiai irányzatok elméletei, különös tekintettel: 

 * Motessori-pedagógia (Maria Montessori), 
 * kritikai pedagógia (Paulo Freire) 
 * élménypedagógia (John Dewey) 
 * felfedeztető tanulás (Jerome Bruner) 
 * projektmódszer (William Kilpatrick) 
 * kooperatív tanulás (Spencer Kagan) 

Pszichológia és szociálpszichológiai kutatások eredményei: 

  * kognitív interakcionista tanuláselmélet (Jean Piaget)  
  * személyközpontú pszichológia (Carl Rogers) 
  * kommunikáció és konfliktuskezelés (Thomas Gordon) 
  * erőszakmentes kommunikáció (Marshall Rosenberg) 
  * pozitív pszichológia kutatási eredményei, különös tekintettel: flow-elmélet, kreativitás kutatások (Csíkszentmihályi Mihály) 
  * érzelmi és társas intelligencia (Daniel Goleman) 
  * fejlődésfókuszú szemlélet (Carol Dweck)



## Kreatív feszültségek, resztoratív szemlélet

Tudjuk, hogy a Budapest School szereplői, a gyerekek, tanárok, szülők, pedagógia program, kerettanterv, fenntartó között kialakul néha kialakulnak feszültségek és konfliktusok, mert különbözőek vagyunk, különbözőek az igényeink.

Akkor is feszültség alakul ki, amikor valamilt szeretnénk elérni, de még nem tartunk ott. A gyerek még nem érte el korosztályában szokásos évfolyam szint elvárásait, tanár még nem teljes mértékben a pedagógia programban meghatározott módon segíti a tanulást, a szülő még nem tudja elég jól kifejezni igényét, vagy a mikroiskola még nem minden esetben tudja megszervezni a mindennapi testnevelést úgy, ahogy azt szeretnénk. Amikor eltérés van a vágyaink, víziónk, célunk és a realitás között, akkor kialaul az úgynevezett kreatív feszültség.

A Budapest School a feszültségekre/konfliktusokra olyan lehetőségként tekint, amelyek együttműködésen alapuló megoldása építi a kapcsolatot, és segíti a fejlődést.

A Budapest Schoolban feszültségnek, konfliktusnak hívunk minden vágy, ötlet, szándék, cél, viselkedés közötti különbséget, ami valamelyik félben negatív érzéseket kelt. Ebbe beletartozik az is, ha valaki nem azt és úgy csinálja, ahogy nekünk erre szükségünk van, vagy ha bármilyen okból nem érezzük magunkat biztonságban, vagy más univerzális emberei szükségletünk nem elégül ki.

Feszültség alakulhat ki a gyerekek, szülők és tanárok között bármilyen relációban és adódhatnak egyéb, belső konfliktusok, nehézségek is akár a család, akár a Budapest School életében, amelyek kihathatnak a közösségi kapcsolatainkra.



### A BPS konfliktuskezelés során irányadó általános elvek

#### Tárgyalás 
A Budapest School közösségének valamennyi tagja,  a tanárok, gyerekek, szülők, iskolát képviselő fenntartó vállalja: 

  * A közösség mindennapjaival kapcsolatos konfliktusok esetén elsőként az abban érintett személynek jelez közvetlenül.  
  * Személyes kritikát mindig privát csatornán fogalmazza meg először, ha kell, akkor segítő bevonásával. 
  *  Vállaljuk, hogy bármelyik fél jelzése esetén lehetőséget biztosítunk arra, hogy a vitás kérdést megbeszélhessük közvetlenül, a folyamatban részt veszünk.
  *  Szakítás, kilépés, lezárás előtt legalább három alkalommal megpróbál egyeztetni;
  *   az egyeztetésre elegendő időt hagy, amely legalább 60 nap vagy – amennyiben több időre van szükség – a másik féllel megállapodott idő; 
  * Teljes figyelemmel, nyitottsággal, a probléma megoldására fókuszálva igyekszik feloldani a konfliktust, és közösen megoldást találni a problémára.
  
Összefoglalva: ha problémánk van egymással, akkor azt megbeszéljük. Nem okozunk egymásnak meglepetést, mert vállaljuk, hogy rögtön elmondjuk egymásnak konfliktusainkat.

#### Közvetítő bevonása 

Ha úgy érezzük, hogy a személyes egyeztetés nem vezetett megoldásra, a tárgyalást külső segítség bevonásával folytatjuk. 

#### Megoldás keresése 
Ha a közvetlen egyeztetés, tárgyalás és közvetítő bevonása során sikerül valamilyen megoldást vagy a megoldáshoz vezető folyamatot egyeztetni, a felek ezt írásban rögzítik és meghatározzák azt az időtartamot is, amelyre szükség van ahhoz, hogy megtapasztalhassák, érezhessék, hogy van esély a feszültség, konfliktus megoldására.

#### Egyeztetés sikertelen 
Ha a felek között az egyeztetés sikertelen volt, vagy a megoldási javaslat nem működött, felek ezt írásban meg kell, hogy állapítsák. Erre azért van szükség, hogy egyetértés legyen abban közöttük, hogy értik, a másik fél sikertelennek érzi az egyeztetést.

#### Lezárás 
Az egyeztetés sikertelensége esetén elengedjük egymást. De ez a végső megoldás.

### Gyerek-gyerek konfliktus
TODO Csoti ORsi?


### Gyerek-iskola, tanár-szülő konfliktus
Minden gyereknek van egy mentora. A szülők számára a mentor az elsődleges kapocs az iskola felé. Ezért, ha a szülőben jelenik meg egy feszültség, akkor elsődlegeses a mentornak jelez. Ugyanígy, a mentor közvetíti a család felé a gyerekkel kapcsolat feszültségeket.

Ha egy gyerek, vagy szülő úgy érzi, hogy egy gyereknek nem jó az iskolai élménye, például nem tanul eleget, vagy kiközösítik, vagy csak nem szeret bemenni, akkor feladata, hogy rögtön beszéljen a mentor tanárral.


Előfordulhat, hogy a tanárok vagy az iskola úgy érzik, hogy egy gyereknek nem tesz jót a Budapest School közössége, vagy a hozzáállása súlyosan zavarja vagy sérti a Budapest School közösséget vagy azok tagjait. Az is lehet, hogy a tanárok vagy a Budapest School a szülővel való kapcsolatot érzik konfliktus vagy feszültség forrásának. Ilyen esetben ugyanígy le kell folytatni a konfliktuskezelés folyamatát és megpróbálni feloldani a feszültséget. Ennek sikertelensége esetén az iskola jelzi a családnak írásban, hogy el szeretne válni.




### Tanár-tanár konfliktus
TODO


### Pedagógia program, kerettanterv be nem tartásával kapcsolatos konfliktusok
Amikor egy tanár, egy gyerek vagy egy mikroiskola nem tartja be a kerettantervet, a pedagógia programot, a házirendet, vagy egyéb közösen megalkotott szabályokat, akkor konfliktus alakul ki közte és az iskola között. Ilyenkor szintén a konfliktuskezelés folyamatát kell lefolytatni.


### Eszkalálás, mediálás
Ha nem sikerül a személyes egyeztetés vagy megbeszélés a tanárokkal vagy az érintett szülővel, vagy már nem is hiszel benne, hogy a feszültséget így fel tudjátok oldani, akkor mindenképpen küldj egy jelzést Halácsy Péternek. Innen ő fog közvetíteni (mediálni) köztetek.



## A személyiségfejlesztés
A személyiségfejlesztéssel kapcsolatos pedagógiai feladatoksel kapcsolatos pedagógiai feladatok

## A teljeskörű egészségfejlesztés

### Definíció, cél

Az egészségfejlesztés a WHO meghatározása szerint az a folyamat, ami képessé teszi az embereket arra, hogy saját egészségüket felügyeljék és javítsák. Az egészségnevelés pedig  változatos kommunikációs formákat használó, tudatosan létrehozott tanulási lehetőségek összessége, amely az egészséggel kapcsolatos tudást, ismereteket és életkészségeket bővíti az egyén és a környezetében élők egészségének előmozdítása érdekében. Budapest School Általános Iskola és Gimnázium (a továbbiakban e fejezetben BPS) ezen definíciót teszi magáévá a teljes körű egészségfejlesztési program összeállításakor és alkalmazásával.

A teljes körű egészségfejlesztési program a BPS közösség életminőségének javítását szolgáló, a közösséghez tartozók közös akaratát összegző cselekvési program, melynek közvetlen és közvetett célja az életminőség, ezen keresztül az egészségi állapot javítása, olyan közösségi problémakezelési módszer, amely az érintettek aktív részvételére épít.

A teljes körű egészségfejlesztés célja, hogy a BPS-ben eltöltött időben minden gyerek részesüljön a teljes testi-lelki jóllétét, egészségét megőrző és hatékonyan fejlesztő, a BPS mindennapjaiban rendszerszerűen működő egészségfejlesztő tevékenységekben.

### Négy alapfeladat

A teljes körű iskolai egészségfejlesztés az alábbi négy egészségfejlesztési alapfeladat rendszeres végzését jelenti - minden gyerekkel, a tanárok és a szülők, valamint a BPS partneri kapcsolati hálóban szereplők bevonásával:



 *   egészséges táplálkozás megvalósítása (elsősorban megfelelő, magas minőségű, lehetőleg helyi alapanyagokat használó kiszállítóval való megállapodással; helyben főzés esetén az alapanyagok kiválasztásánál legyen elsődleges szempont)
 *   mindennapi testmozgás minden gyereknek (változatos foglalkozásokkal, koncentráltan az egészség-javító elemekre, módszerekre, pl. tartásjavító torna, tánc, jóga)
 *   a gyermekek érett személyiséggé válásának elősegítése személyközpontú pedagógiai módszerekkel és a művészetek személyiségfejlesztő hatékonyságú alkalmazásával (ének, tánc, rajz, mesemondás, népi játékok, stb.)
 *   környezeti, médiatudatossági, fogyasztóvédelmi, balesetvédelmi egészségfejlesztési modulok, modulrészletek hatékony (azaz "bensővé váló") oktatása.

### Az egészségfejlesztési ismeretek témakörei



 *   Az egészség fogalma
 *   Az egyén és az őt körülvevő közösség egészsége: felelősségünk
 *   A környezet egészsége
 *   Az egészséget befolyásoló tényezők
 *   A jó egészségi állapot megőrzése
 *   A betegség fogalma
 *   Megelőzés
 *   A táplálkozás és az egészség, betegség kapcsolata
 *   A testmozgás és az egészség, betegség kapcsolata
 *   Balesetek, baleset-megelőzés
 *   A lelki egészség.
 *   Önismeret, önértékelés, a másikat tiszteletben tartó kommunikáció módjai, ennek szerepe a másik önértékelésének segítésében
 *   A két agyfélteke harmonikus fejlődése
 *   Az érett, autonóm személyiség jellemzői
 *   A társas kapcsolatok
 *   A társadalom élete, a társadalmi együttélés normái
 *   A gyermek fejlődését elősegítő viszonyulás a gyermekhez - családban, iskolában
 *   A szenvedélybetegségek és megelőzésük (dohányzás, alkohol- és drogfogyasztás, játék-szenvedély, internet- és tv-függés)
 *   Művészeti és sporttevékenységek lelki egészséget, egészséges személyiségfejlődést és tanulási eredményességet elősegítő hatásai
 *   Médiatudatosság, a médiafogyasztás egészségvédő módja
 *   Az idő és az egészség, bioritmus, időbeosztás
 *   Tartós egészségkárosodással élő társakkal együttélés, a segítségre szorulók segítése
 *   Önmagunk és egészségi állapotunk ismerete 
 *   A személyes krízishelyzetek felismerése és kezelési stratégiák ismerete 
 *   Az idővel való gazdálkodás szerepe 
 *   A rizikóvállalás és határai 
 *   A tanulási környezet alakítása 
 *   A természethez való viszony, az egészséges környezet jelentősége 

### Indikátorok

A teljes körű iskolai egészségfejlesztés az alábbi részterületeken jelentkező hatások révén eredményezi a hatékonyság növekedését:



 *   a tanulási eredményesség javítása
 *   a társadalmi befogadás és esélyegyenlőség elősegítése
 *   a társadalmi kapcsolatok javulása a kortársakkal, szülőkkel, tanárokkal
 *   az önismeret és önbizalom javulása
 *   az alkalmazkodókészség, a stresszkezelés, a problémamegoldás javulása
 *   érett, autonóm személyiség kialakulása
 *   a krónikus, nem fertőző megbetegedések (lelki betegségek, szív-érrendszeri, mozgásszervi és daganatos betegségek) elsődleges megelőzése

### A program végrehajtása - elsősorban a Harmónia (fizikai, lelki jóllét és kapcsolódás a környezethez) tantárgy keretében

A Budapest School tanulási koncepciójának középpontjában az egyén, mint a közösség jól funkcionáló, saját célokkal rendelkező tagja áll. Az iskolában való fejlődése során elsősorban azt tanulja, hogy miként tud specifikált saját célokat megfogalmazni, és hogyan tudja ezeket elérni. Ebben a folyamatban egy mentor segíti a munkáját az iskola kezdetétől a végéig. Ő figyel arra, hogy a gyerek fizikai és lelki biztonsága és fejlődése folyamatos legyen, és segíti azokban a helyzetekben, amikor biztonságérzete vagy stabilitása csökken.

A közösségben jól funkcionáló egyén belső harmóniájához ez a tantárgy a következő fejlesztési területeket határozza meg: 

 * Érzelmi és társas intelligencia 
 * Önismeret és önbizalom 
 * Konfliktuskezelés 
 * Rugalmasság (reziliencia) 
 * Kritikai gondolkodás 
 * Közösségi szabályok alkotásában való részvétel és azok alkalmazása 
 * Csapatmunka gyakorlati fejlesztése 
 * Oldott játék 
 * Egészséges testi fejlődés 
 * Saját igényekhez képest megfelelő táplálkozás 
 * A természettel való kapcsolódás 
 * Épített falusi és városi környezetben való eligazodás 
 * A technológia világában felhasználói szintű eligazodás és annak harmonikus alkalmazása 

#### Közösségben, csapatban 

A Budapest School egy közösségi iskola, ahol a közösség tagjai egymással és egymástól tanulnak. A közösségekhez való tartozáshoz, a csapatban való gondolkodáshoz, és a családban való működéshez szükséges képességeket leginkább úgy tudjuk fejleszteni, ha azt kezdetektől megéljük. A közösség belső szabályainak megalkotása és az azokhoz való kapcsolódás a tanulás folyamatosságának alapfeltétele. 

#### Életképességek (life skills) 

Szeretnénk, ha gyerekeink általában alkalmazkodóan (adaptívan) és pozitívan tudnának hozzáállni az élet kihívásaihoz, ha lelki és fizikai erősségük és rugalmasságuk (rezilienciájuk) megmaradna és fejlődne. A WHO a következőképpen definiálta (World Health Organization, 1999) az életképességeket:

 * Döntéshozás, problémamegoldás 
 * Kreatív gondolkodás 
 * Kommunikáció és interperszonális képességek 
 * Önismeret, empátia 
 * Magabiztosság (asszertivitás) és higgadtság 
 * Terhelhetőség és érzelmek kezelése, stressztűrés 

#### Érzelmi intelligencia 

Sokszor kiemeljük az érzelmi intelligenciát, kihangsúlyozva, hogy gyerekeinknek többet kell foglalkozniuk az érzelmek felismerésével, kontrollálásával és kifejezésével, mint szüleinknek kellett. 

#### Szabad mozgás és séta 

A különböző mozgásformák, sportok és a séta mindennapivá tétele természetes módon, a gyerekek saját igényei szerint kell hogy történjen. 

#### Gyakorlatias, mindennapi képességek

Ahhoz, hogy gyerekeink önállóan és hatékonyan tudják élni életüket, hogy a társakhoz való kapcsolódás ne függőség legyen, egy csomó praktikus mindennapi tudást el kell sajátítaniuk. A gyerekeknek folyamatosan fejleszteniük kell az élethez szükséges minden- napi tudást a levélszemét kezeléstől, a facebook profil tudatos használatán át, egészen a személyi költségvetés készítéséig. 

#### Egészséges táplálkozás 

Az egészséges táplálkozás tanulható viselkedésforma, melynek alapja nem csupán a megfelelő élelmiszerek kiválasztása, hanem azok élettani hatásainak megismerése, és az étkezési szokások alakítása is. 





## A közösségfejlesztés

 A közösségfejlesztéssel, az iskola szereplőinek együttműködésével kapcsolatos feladatok

 > csak a nevelési-oktatási tartalmak relevanciája vonatkozásában, mert egyébként SZMSZ-kompetencia)

## A pedagógusok feladatai
```
a pedagógusok helyi intézményi feladatai, az osztályfőnöki munka tartalmát, az osztályfőnök feladatai
```

A Budapest School kerettanterv háromféle tanárt, a tanulásszervező tanárt, a mentorttanárt és a modulvezetőtanárt különböztet meg.

VAN BENNÜK Közös
és mindent performanca review szerint adunk meg



### Érzelmi intelligencia (EQ) ninja

 * Gyerekek pszichológiai biztonságérzetét megerősíti.
 * Olyan visszajelzéseket ad, amelyek az erőfeszítésekre, a belefektetett energiára, munkára és a jövőbeni fejlődésre fókuszálnak (growth mindset), pozitív megerősítést alkalmaz, épít a gyerek erősségeire, és egyértelműen megfogalmazza, mit tehetne másként.
 * Értő figyelemmel van jelen, kedves, nyitott és figyel a gyerekekre.

#### SNI szakértő
 * Jól tudja kezelni az egyéni bánásmódot, speciális nevelési igényű gyerekeket a csoportban.
 * Akinek külső segítségre van szüksége, azoknak a szüleivel ezt proaktívan leegyezteti és menedzseli a folyamatot.

#### Change agent
 * Nehéz helyzeteken is könnyen továbblendül, vannak módszerei arra hogyan töltse magát és ezeket használja is.
 * Azt keresi, mire lehet hatása, mit lehet eggyel jobban csinálni és ebben akciókat tesz.
 * Megünnepli az előrelépéseket, közös sikereket.



### Tanulásszervező

#### Jó csapattag

* Rendszeresen jelen van a tanári csapat megbeszélésein.
* Elérhető telefonon vagy online a csapattal megállapodott kereteken belül.
* Feladatokat vállal magára és azokat megbízhatóan, határidőre végrehajtja.
*  Kooperatív és támogató a közös munkák, ötletelések, megbeszélések alatt, képviseli a saját nézőpontját, gondolatait érzéseit, miközben a csapat és a többiek igényeire is figyel.
*  Kifejezi támogatását, ellenérveit és javaslatait a jobb megoldás érdekében.
*  A visszajelzést keresi, a kritikát jól fogadja, és megfontolja, átgondolja a lehetséges változtatásokat.
* Kollégák fejlődését segíti rendszeres visszajelzésekkel.

#### BPS tag

* Rendszeresen jelen van heti hétfőkön, havi szombatokon.
* Részt vesz a mikroiskolájának és a Budapest Schoolnak az építésében.
* Proaktívan alakít ki rendszereket, folyamatokat, és a legjobb gyakorlatokat megosztja BPS szinten.
*  Közös témákban aktív, hozzászól, alakítja a véleményével és tudásával a BPS rendszerét.


### Mentor

 * Az első trimeszter alatt a mentor megismeri mentoráltját, személyiségjegyeit, képességeit, érdeklődését, motivációit. Megismeri a családot.
 * Megállapodik a családdal a kapcsolattartás szabályaiban.
 * Bevezeti a családot a Budapest School rendszerébe.
 * Trimeszterenként a mentorált gyerekkel és szülőkkel egyetértésben kialakítja a mentorált gyerek tanulási céljait.
 * Képviseli mentoráltját a többi tanár felé.
 * Szülőkkel rendszeresen információt oszt meg, elérhető, asszertíven kommunikál, tiszta, mérhető megállapodásokat köt.

 * Szülőkkel erős partneri kapcsolatot épít.

 * Amikor a gyereknek külső fejlesztésre van szüksége, akkor a családot segíti a megfelelő fejlesztő felkeresésében, a külső fejlesztővel kapcsolatot tart és konzultál a mentoráltja haladásáról.
 * Maximum kéthetente talalkozik mentoráltjával. Követi, tudja, hogy a gyerek hogy van iskolában, családban, életben.
 * Mentorként nyomon követi, monitorozza mentoráltjai fejlődését  és szükség esetén továbblendíti, inspirálja őket.
 * Mentor biztosítja, hogy a mentorát gyerek portfólió friss legyen.
 * Rendszeresen reflektál a mentorált gyerekkel együtt annak tanulási céljaira, és haladásáa.
 * Segíti a mentorált modulválasztását.
 * Visszajelzés gyűjt és ad a mentorált gyerek fejlődésére.

### Modulvezetők
 * Izgalmas, érdekes foglalkozásokat tart, amire felkészül és amiben a  gyerekeket flowban tudja tartani.
 * Amikor a gyerekek vele vannak, akkor figyelnek, fókuszálnak, koncentrálnak, dolgoznak, tanulnak.
 * Kedvesen és határozottan vezeti a csoportot, figyel arra, hogy mindenkit bevonjon.




## A kiemelt figyelmet igénylő gyerekek
```
A kiemelt figyelmet igénylő tanulókkal kapcsolatos pedagógiai tevékenység helyi rendje

> (ez a korábbi szabályozás terminológiájával élve a következő tematikai egységeket foglalja magába: a beilleszkedési, magatartási nehézségekkel összefüggő; a tehetség, képesség kibontakoztatását és a szociális hátrányok enyhítését segítő tevékenységet és a tanulási kudarcnak kitett tanulók felzárkóztatását segítő programokat, így tehát a sajátos nevelési igényű és a hátrányos helyzetű tanulók integrációjának sajátos programelemei is idetartoznak pl. Officina Bona, IPR);    
```
TODO: max 20%
TODO: mentor tudja, h mi a szitu

A tanulásszervezők, modulvezetők feladata:

* Megfelelő tanulásszervezési formákkal és módokkal biztosítani, hogy a tanórákon és a
tanórán kívüli tevékenységben érvényesüljön a differenciált, az egyéniesített fejlesztés, eltérő
képességekhez, viselkedéshez való alkalmazkodás.

 * Olyan tanulási környezetet, speciális módszerek, tapasztalatszerzési lehetőség biztosítása,
amelyben sokoldalú szemléltetéssel, cselekvéssel, gazdag feladattárral, speciális eszközök
alkalmazásával valósul meg készség- és képességfejlesztés.
 * A pedagógus a tanórai tevékenységek/foglalkozások tervezésébe építse be a pedagógiai
diagnózisban szereplő javaslatokat.
* A pedagógus a tananyag adaptálásánál, feldolgozásánál vegye figyelembe az egyes tanulók
fejlettségi szintjét, a támogatás szükséges mértékét.
* Az egyéni haladási ütem biztosítására egyéni fejlesztési és tanulási terv készítése,
individuális módszerek, technikák alkalmazása.
* A pedagógus működjön együtt a gyermek/tanuló fejlesztésében résztvevő szakemberekkel.


## A tanulók és az iskola szabályai

A tanulóknak az intézményi döntési folyamatban való részvételi jogának gyakorlásának rendje

## Partneri kapcsolatok
A szülő, a tanuló, a pedagógus és az intézmény partnerei kapcsolattartásának formái

>  intézmény partnerei kapcsolattartásának formái (csak a nevelési-oktatási tartalmak relevanciája vonatkozásában, mert egyébként SZMSZ-kompetencia);


## A vizsgák rendje
A tanulmányok alatti vizsgák és az alkalmassági vizsga szabályai; az iskolai írásbeli, szóbeli, gyakorlati beszámoltatások, az ismeretek számonkérésének rendje

> valamint középfokú iskola esetében a szóbeli felvételi vizsga követelményeit (javító, osztályozó, különbözeti vizsgák vizsgaszabályzata);

## A felvétel és az átvétel

a felvétel és az átvétel - Nkt. keretei közötti - helyi szabályai

##  Elsősegély- nyújtás

az elsősegély- nyújtási alapismeretek elsajátításával kapcsolatos iskolai terv

## Sajátos pedagógia módszerek

az iskolában alkalmazott sajátos pedagógiai módszerek, beleértve a projektoktatást
